---
title: 'Web design & applicaties'
fieldset: default
id: 1b902080-7497-4bd7-b480-4f88802ee284
---
#### Renaissance IT bouwt websites met meerwaarde. Bij ons staat de inhoud voorop. Wij vinden dat websites technisch perfect moeten zijn. Dus zoeken wij naar de beste mogelijkheden om uw site mooier, sneller en toegankelijker te maken. Met de meest moderne scripts en overzichtelijkere databases. Zodat uw site geen statisch visitekaartje wordt, maar een product waarmee u effectief klanten werft èn behoudt.

### Functioneel en mooi
Wat voor website u ook heeft, het eerste waarmee de bezoeker geconfronteerd wordt is het ontwerp van de site. Goed kleurgebruik, duidelijke site structuur en heldere navigatie zorgen er voor dat de bezoeker zich op uw site direct thuis voelt. Hierbij is het wel belangrijk dat de identiteit van uw onderneming centraal staat.

### Baas over eigen website
Het onderhoud van een eigen website moet zo simpel mogelijk zijn. Zou het daarom niet geweldig zijn als u uw eigen website kunt beheren vanuit uw webbrowser? Met de Content Management Systemen die wij bij elke website standaard leveren is dat mogelijk, zonder ingewikkelde HTML codes te kennen, of extra dure software, gewoon zelf altijd en overal.  

Maar wat is een Content Management Systeem, of gewoon kortweg CMS, nou precies?. Een CMS is een simpel gezegd een programma wat draait op uw website die ervoor zorgt dat u zelf gemakkelijk de website kan beheren. Hierbij moet u vooral denken aan het toevoegen of wijzigen van teksten op pagina’s, foto’s invoegen of een nieuws bericht plaatsen. En omdat u dit allemaal via de webbrowser kunt doen, kunt u overal en altijd uw website bijhouden.

Het mooie is dat u bij ons niet vast zit aan een bepaald systeem. Afhankelijk van de eisen die uw website aan het Content Management Systeem stelt, gebruiken wij verschillende beproefde en bekende Open Source systemen. Twee voorbeelden hiervan zijn Drupal en Wordpress. Zo wordt Drupal gebruikt door ondernemingen als Sony Music en AHOLD, en is WordPress de industriestandaard als het aankomt op weblogs. De voordelen van deze Open Source systemen zijn namelijk dat de broncode open en vrij is en er geen kosten aan het gebruik verbonden zijn Dit betekent voor u dat u tegen de meest gunstige prijs de beste CMS oplossing krijgt.

### E-Commerce, digitaal ondernemen
E-Commerce is de verzamelnaam voor alles wat te maken heeft met digitaal handel drijven. Al sinds 1998 houden we ons actief bezig met E-Commerce, waaronder de bouw van online winkels en online marketing.  

Het is u vast en zeker opgevallen dat er steeds meer webwinkels bijkomen. Dit is niet verwonderlijk omdat steeds meer mensen de voordelen inzien van online aankopen doen. Zo hoeft je niet de deur uit en betaal je vaak ook nog eens minder omdat webwinkels vaak lagere kosten hebben. Als ondernemer wilt u uiteraard hierop inspelen, en daar helpen wij u graag bij!

### Maatwerk
Omdat iedere klant anders is en andere wensen of eisen heeft, is ieder project dat wij verzorgen maatwerk. Naast het implementeren en aanpassen van bestaande web applicaties, zijn wij vooral gespecialiseerd in het realiseren van online concepten die nog niet bestaan. Door onze jarenlange ervaring met het bouwen van niet alleen websites, maar ook webapplicaties kunnen wij u helpen uw idee te realiseren. Kortom, het echte maatwerk.

### Maak een afspraak
Misschien bent u geinteresseerd in onze portfolio of wilt u gewoon vrijblijvend informatie over onze diensten. Neem dan gerust [contact met ons op](/contact). Wij vertellen u graag meer over de mogelijkheden!

